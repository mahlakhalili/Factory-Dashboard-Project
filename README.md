# Factory-Dashboard-Project

## معرفی پروژه

این پروژه یک داشبورد تحلیلی با استفاده از **Power BI** است که با هدف بررسی و تحلیل عملکرد یک **کارخانه کاغذ** طراحی شده است.

در این داشبورد، داده‌های مربوط به تولید، مصرف انرژی، مصرف آب، ضایعات و ماشین‌آلات کارخانه مورد بررسی قرار گرفته‌اند تا دیدی شفاف و مدیریتی از وضعیت کلی کارخانه ارائه شود.

تمرکز اصلی این پروژه بر روی موارد زیر بوده است:
- پاک‌سازی و آماده‌سازی داده‌ها
- مدل‌سازی داده‌ها در Power BI
- تعریف شاخص‌های کلیدی عملکرد (KPI)
- طراحی داشبورد مدیریتی با تمرکز بر تصمیم‌سازی

داده‌ها مربوط به **یک سال کاری کارخانه** هستند و این پروژه به‌عنوان یک نمونه‌کار عملی در حوزه **تحلیل داده و Business Intelligence** توسعه داده شده است.



<img width="972" height="508" alt="sc1" src="https://github.com/user-attachments/assets/39d3cc12-a543-4e01-a6d3-9bd809200579" />

## داشبورد Overview (نمای کلی کارخانه)

این صفحه نمای کلی و مدیریتی از عملکرد کارخانه را ارائه می‌دهد و برای بررسی سریع وضعیت تولید و بهره‌وری طراحی شده است.

### شاخص‌های کلیدی (KPI Cards):
- **تولید کل (تن):** مجموع کل تولید کارخانه در بازه زمانی مورد بررسی  
- **نرخ ضایعات:** میانگین درصد ضایعات تولید که نشان‌دهنده کیفیت و بهره‌وری فرآیند تولید است  
- **مصرف انرژی:** میانگین مصرف انرژی به ازای هر تن تولید  
- **نرخ بهره‌برداری:** نسبت تولید واقعی به ظرفیت اسمی ماشین‌آلات  

این کارت‌ها امکان ارزیابی سریع وضعیت کلی کارخانه را فراهم می‌کنند.

### نمودارها:
- **نمودار روند تولید ماهیانه:** نمایش تغییرات تولید در طول ماه‌های سال و شناسایی الگوهای افزایشی یا کاهشی  
- **نمودار تولید به تفکیک ماشین:** مقایسه عملکرد ماشین‌آلات مختلف و شناسایی ماشین‌های پربازده یا کم‌بازده  



<img width="973" height="490" alt="Screenshot 2026-01-25 211016" src="https://github.com/user-attachments/assets/055cffd1-918c-492d-b5ff-a666bd1445a4" />

## داشبورد Production (تحلیل تولید)

این بخش از داشبورد به تحلیل دقیق‌تر تولید کارخانه اختصاص دارد و تمرکز آن بر بررسی روند تولید در طول زمان و مقایسه عملکرد ماشین‌آلات و شیفت‌های کاری است.

به دلیل ابعاد بزرگ نمودارها، این صفحه در دو تصویر نمایش داده شده است.


- **نمودار روند تولید ماهیانه به تفکیک ماشین:**  
  نمایش تغییرات تولید هر ماشین در طول ماه‌های سال که امکان مقایسه عملکرد ماشین‌ها و شناسایی روندهای مثبت یا افت تولید را فراهم می‌کند.

- **نمودار روند تولید ماهیانه به تفکیک شیفت:**  
  تحلیل رفتار تولید در شیفت‌های مختلف (صبح، عصر، شب) و بررسی تأثیر شیفت کاری بر میزان تولید.



<img width="927" height="477" alt="Screenshot 2026-01-25 213729" src="https://github.com/user-attachments/assets/a795d70d-3610-4aa3-9dde-b51f2a9315d5" />

**نمودار مقایسه تولید شیفت‌ها:**  
  مقایسه میزان تولید بین شیفت‌های کاری برای شناسایی شیفت‌های پربازده‌تر و بررسی نیاز به بهینه‌سازی برنامه‌ریزی تولید.

- **اسلایسر (فیلتر) بر اساس ماه‌های سال:**  
  امکان فیلتر کردن تمام نمودارهای صفحه بر اساس ماه، برای تحلیل دقیق‌تر و بررسی تغییرات تولید در بازه‌های زمانی مختلف.

